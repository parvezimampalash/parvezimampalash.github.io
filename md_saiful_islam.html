<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">
<html xmlns="http://www.w3.org/1999/xhtml" xml:lang="en">
<head>
<meta name="generator" content="jemdoc, see http://jemdoc.jaboc.net/" />
<meta http-equiv="Content-Type" content="text/html;charset=utf-8" />
<link rel="stylesheet" href="jemdoc.css" type="text/css" />
<title>আমি একজন কিংবদন্তির কথা বলছি</title>
</head>
<body>
<table summary="Table for page layout." id="tlayout">
<tr valign="top">
<td id="layout-menu">
<div class="menu-item"><a href="index.html">নীড়পাতা</a></div>
<div class="menu-item"><a href="works.html">রচনাবলী</a></div>
<div class="menu-item"><a href="reminiscence.html">স্মৃতিচারণ</a></div>
<div class="menu-item"><a href="contact.html">যোগাযোগ</a></div>
</td>
<td id="layout-content">
<div id="toptitle">
<h1>আমি একজন কিংবদন্তির কথা বলছি</h1>
<div id="subtitle">মোঃ সাইফুল ইসলাম (সহকারী অধ্যাপক, দর্শন বিভাগ, রাজশাহী কলেজ) - ২৪ ফেব্রুয়ারি, ২০২১</div>
</div>
<p>আমি একজন কিংবদন্তির কথা বলছি, আমি বলছি একজন সক্রেটিসের কথা তিনি হলেন আমার শিক্ষাগুরু প্রয়াত পারভেজ ইমাম স্যার। তিনি ছিলেন আমার স্বপ্নের কারিগর, যার অনুপ্রেরণায় আজ আমি একজন ক্যাডার কর্মকর্তা। আমার জীবনে তিনিই ছিলেন শ্রেষ্ঠ শিক্ষক। তাঁর সম্পর্কে বলতে গেলে প্রথমেই বলতে হয় তিনি ছিলেন একজন কর্তব্য পরায়ণ, দায়িত্বশীল ও নিষ্ঠাবান, শিক্ষার্থীবান্ধব দার্শনিক জ্ঞানের এক ভান্ডার। আমার মনে হয় স্যারের এমন কোন শিক্ষার্থী নেই যিনি স্যারকে সর্বোচ্চ মর্যাদা দিয়ে হৃদয়ের মনিকোঠায় এক আদর্শ শিক্ষক হিসেবে স্থান দেননি। তিনি পেরেছিলেন তাঁর জ্ঞানের মাধুরী মিশিয়ে শিক্ষার্থীদের মন জয় করতে।</p>
<p>আমি ১৯৯৫-৯৬ শিক্ষাবর্ষে রাজশাহী কলেজের দর্শন বিভাগে সম্মান ১ম বর্ষে ভর্তি হই। তখন বিভাগে মোট সাতটি পদ এবং সাতজন শিক্ষক কর্মরত ছিলেন। তাঁরা প্রত্যেকেই স্নেহ-পরায়ন, দায়িত্বশীল এবং প্রাজ্ঞ শিক্ষক ছিলেন। তখন বিভাগীয় প্রধান ছিলেন, প্রফেসর বেগম লুৎফা ম্যাডাম, যিনি ২০০৮ সালে পরলোকগমন করেন। মহান আল্লাহ তাঁকে জান্নাতুল ফেরদৌস দান করুন। সহযোগী অধ্যাপক ছিলেন ফিরোজা আক্তার ম্যাডাম, তিনি এখনও জীবিত আছেন। সহকারী অধ্যাপক ছিলেন দৌলতুন নেসা ম্যাডাম, যিনি ২০১৮ সালে পরলোকগমণ করেন। মহান আল্লাহ তাঁকেও জান্নাতুল ফেরদৌস দান করুন। সহকারী অধ্যাপক ছিলেন নূরুল হক স্যার, তিনি এখনও জীবিত আছেন। প্রভাষক ছিলেন মোঃ বরজাহান আলী (৭ম বিসিএস), প্রভাষক ছিলেন মোঃ শহিদুর রহমান স্যার (১৪শ বিসিএস)। প্রভাষক হিসেবে কর্মরত ছিলেন পারভেজ ইমাম স্যার, যিনি অত্যন্ত মেধাবী এবং প্রথিতযশা শিক্ষক ছিলেন, তিনি ১৪শ বিসিএস এ দর্শন বিষয়ের মেধা তালিকায় প্রথম ছিলেন। আমাদের সময় যিনি রাজশাহী কলেজের দর্শন বিভাগকে আলোকিত করে রাখতেন তিনি হলেন আমার গুরু পারভেজ ইমাম স্যার, যাকে আমি আমার সক্রেটিস হিসেবে জানতাম, আজও তাই জানি এবং যতদিন বেঁচে থাকব ইনশাআল্লাহ হৃদয়ে ধারণ করব আমার গুরু একজন দার্শনিক এবং একজন সক্রেটিস ছিলেন।</p>
<p>রাজশাহী কলেজে স্যারের সাথে আমাদের প্রথম ক্লাস হয়েছিল ফুলার ভবনে বর্তমান দর্শন বিভাগের সেমিনার কক্ষের সাথে লাগানো একটি ক্লাস রুমে যে ক্লাস রুমটি এখন আর নেই সেটি বাংলা বিভাগের অন্তর্ভূক্ত হয়েছে। স্যার আমাদেরকে ‘আপনি’ সম্মোধন করতেন। আমরা আপত্তি করে স্যারকে ‘আপনি’ না বলে আমাদের ‘তুমি’ করে সম্মোধন করার অনুরোধ করলে স্যার বলতেন, “আপনারা এইচ,এস,সি পাশ করে সম্মান শ্রেণিতে অধ্যায়ন করছেন কাজেই আপনাদের ‘আপনি’ করে বলাই আমি সমীচিন মনে করি।” অবশেষে বিভাগীয় প্রধান প্রফেসর বেগম লুৎফা ম্যাডামের পরামর্শে স্যার আমাদেরকে আপনি থেকে তুমি বলে সম্মোধন করলেন। ১ম বর্ষে স্যার আমাদেরকে প্রাচীন ও মধ্যযুগের দর্শন পড়াতেন। স্যারের কন্ঠস্বর এখনও যেন আমার কানে প্রতিধ্বনিত হয়, স্যারের স্নেহভরা
দৃষ্টি এখনও যেন আমার দিকে চেয়ে থাকে। স্যার গ্রিক দর্শনের প্রখ্যাত লেখক স্টেইচ এর মূল বই হতে অনুবাদ করে আমাদের গ্রীক দর্শন পড়াতেন, এমন সাবলিলভাবে উপস্থাপন করতেন যেন এখনও আমি শুনতে পাই। আমি শিক্ষকতা জীবনের শুরু থেকেই গ্রিক দর্শন পড়াই, স্যার যেভাবে আমাদেরকে পড়িয়েছেন তেমন করে চেষ্টা করি, প্রাচীন দর্শন নিয়ে অনেক তথ্যই আমি এখন পর্যন্ত তেমন কোন বইতে পাইনি যা শিখেছি আমি আমার গুরুর কাছ থেকে। কাজেই আমি আমার শিক্ষার্থীদেরকে বলি আমি তোমাদের চাইতে সৌভাগ্যবান কেননা আমি একজন সক্রেটিসের ছাত্র ছিলাম। আমি প্রায় প্রতিদিনই কোন না কোন প্রসঙ্গে স্যারকে নিয়ে আমার ক্লাসে আমার শিক্ষার্থীদের নিকট স্মৃতিচারণ করে থাকি। আমার শিক্ষার্থীদের মধ্যে আবার অনেকেই স্যারের সরাসরি শিক্ষার্থী ছিল, কাজেই স্যারের প্রসঙ্গে তারাও অনেক আবেগ প্রবণ হয়ে যেত।</p>
<p>রাজশাহী কলেজের নিয়ম শৃঙ্খলার প্রতি স্যার ছিলেন যথেষ্ট শ্রদ্ধাশীল। আমাদের সময় সকাল ৮ টা ৩০ মিনিটে রুটিনে ক্লাস ছিল, পারভেজ স্যার প্রায়দিনই সকালের ক্লাসটি নিতেন। তাঁর ক্লাস করার জন্য শিক্ষার্থীরা অনেক আগ্রহ নিয়ে সকালে কলেজে আসত। স্যার বৃষ্টির দিনে এমনকি ক্সবরী আবহাওয়াতেও প্রতিদিন নিয়মিত ক্লাসে উপস্থিত হতেন, এমনকি শিক্ষার্থীদের আগেই স্যার ক্লাসে উপস্থিত হতেন। আমরা সকলেই জানি স্যার শারীরিক প্রতিবন্ধকতা স্বত্বেও তিনি অন্যদের চেয়ে বেশি দায়িত্বশীল এবং কর্তব্য পরায়ণ ছিলেন। আমরা ৯৫ সালের শেষ দিকে দর্শন বিভাগে ভর্তি হয়েছিলাম তখন স্যার অনেকটা শারীরিকভাবে অন্যের সহায়তায় চলাফেরা করতে সক্ষম ছিলেন।</p>
<p>আমার যতদূর মনে পড়ে ৯৬-৯৭ সাল পর্যন্ত কেবল একজন শিক্ষার্থীর সহায়তা নিয়েই তিনি ফুলার ভবন হতে কলা ভবনে যেতে পারতেন কিন্তু পরবর্তীতে দুজন শিক্ষার্থীর সহায়তা নিয়ে তিনি চলাফেরা করতেন। স্যারকে ফুলার ভবন হতে কলা ভবনে নিয়ে আসার জন্য আমাদের মধ্যে প্রতিদিনই প্রতিযোগীতা হতো কে আগে বিভাগে পৌঁছাবে এবং স্যারকে ক্লাসে নিয়ে আসবে। আমি প্রায় দিনই বিভাগের সামনে অপেক্ষা করতাম, কখন ক্লাসের সময় হবে আর কখন আমার সক্রেটিসের বামহাতটি আমার বাম হাতের তালুতে আর আমার ডান হাতটি ঠিক স্যারের বাম বাহুর নিচে একইভাবে স্যারের ডানদিকে থাকত আমার অন্য যে কোন বন্ধুর হাত এভাবে ধরে ধরে ক্লাসে নিয়ে যাব আর শুনব তাঁর মুখে দর্শনের অমোঘ বাণী। যেহেতু স্যারের স্বাভাবিক চলাফেরায় কষ্ট হতো তাই স্যার একটানা বেশ কয়েকটি ক্লাস নিয়ে বিভাগে আসতেন, আবার কোন সময় বিভাগে প্রয়োজন হলে অন্য কোন স্যারকে পাওয়া না গেলেও পারভেজ স্যারকে পাওয়া যেতই। প্রাই দিনই স্যার সবশেষে বিভাগ হতে বাড়ি যেতেন, কাজেই দায়িত্ব-কর্তব্যে স্যার ছিলেন অনন্য।</p>
<p>অনেকের মতন আমিও অনার্স ১ম বর্ষ হতেই নিজে নোট করে পড়াশুনা করতাম, স্যারকে আমারা নোটগুলি প্রথম প্রথম বিভাগে দেখাতাম স্যার সেগুলো খুব যত্ন সহকারে পড়তেন এবং ভুলগুলো মার্ক করে দিতেন। কিছুদিন যেতেই বিভাগের অন্য শিক্ষকগণ স্যারের এই দায়িত্বশীলতাকে ভিন্ন চোখে দেখতে শুরু করলেন। পরবর্তীতে স্যার আমাকে বললেন, “তোমার পড়াশুনায় বেশ আগ্রহ আছে তুমি জীবনে ভাল কিছু করতে পারবে কাজেই তুমি বাসায় এসে তোমার নোটগুলো দিয়ে যায়ে আমি দেখে দিব।” স্যারের বাসার ঠিকানা: উপশহর স্যাটেলাইট স্কুল মাঠের পশ্চিম পার্শ্বের বাসার নাম ‘স্নেহনীড়’ স্নেহ আর মমতায় আমাকে কাছে টেনে নিলেন আমার সক্রেটিস সেই থেকে শুরু হলো আমার ‘স্নেহনীড়ে’ আগমন। স্যারের সহধর্মিনী আমাদের সবার প্রিয় বেবী ভাবি আমাকে ছোট ভাইয়ের মতন স্নেহ করতেন। স্যারের বাবা অবসর প্রাপ্ত সরকারি কর্মকর্তা তিনিও আমাকে পরম মমতায় বেশ স্নেহ করতেন। স্যার দোতলায় থাকতেন, স্যারের সাথে দেখা করতে বাসার গেইটে কলিং বেল দিলে বেলকুনি থেকে স্যারের বাবা অথবা
বেবী ভাবী অথবা কাজের মেয়ে নিচে তাকাতেন তখন স্যারের সাথে দেখা করতে এসেছি বললে কাজের মেয়ে এসে গেইট খুলে দিতেন। প্রথম দিন স্যারের পড়ার ঘরে প্রবেশ করে অনেকটা থমকে গিয়েছিলাম কেননা জীবনে প্রথমবার একজন সক্রেটিসের পড়ার ঘর দেখলাম, ঘরের চারিদিকে বুকসেলফ ভর্তি শুধু বই আর বই এমনকি মেঝেতেও অনেক বই রাখা আছে। স্যারের ভান্ডারে বিশ্বের অনেক নামিদামী লেখকের বই দেখলাম যার বেশিরভাগ ইংরেজিতে লেখা যা সেই সময় তো বটেই এমনকি বর্তমানেও বাজারে পাওয়া যায় না। স্যারের ভান্ডারে দর্শন, ইতিহাস, বাংলা সাহিত্য, ইংরেজি সাহিত্য, ইসলামি চিন্তা-চেতনা, রাষ্ট্রবিজ্ঞান, গল্প-উপন্যাস থেকে শুরু করে জ্ঞানের বিভিন্ন শাখার বই দেখে আমি অবাক হয়ে জিজ্ঞাসা করেছিলাম, সকল বই তাঁর পড়া কিনা? তিনি বলেছিলেন বেশিরভাগ বই তিনি একাধিকবার পড়েছেন। তাইতো তিনি আমার কাছে সক্রেটিস, আমি বিশ্ববিদ্যালয়ে পড়াশুনা করিনি কিন্তু এমন একজন সক্রেটিসের ছাত্র হতে পেরে আমি গর্বিত।</p>
<p>স্যারের বাসায় অনেকদিন গিয়েছি, অনেকক্ষণ যাবৎ বিভিন্ন বিষয় নিয়ে আলোচনা করেছি, ভাবি পরম মমতায় কখনও চা-বিস্কুট আবার কখনও চা-মুড়ি খেতে দিতেন, স্যারের সাথে চা খেতে খেতে বিভিন্ন বিষয়ের আলোচনায় এত মজা লাগত যেন আমি আমার পরম আপনজনের সাথে কথা বলছি। স্যার আমাকে অনেক প্রেরণা দিতেন, একদিন আমি এবং আমার একজন সহপাঠী যিনি বর্তমানে আমার সহধর্মিনী ইফফাত আরা শিল্পী আমরা দুজনে স্যারের বাসায় আমার ক্সতরী নোট দেখাতে গিয়েছিলাম সেদিন স্যার আমাকে বলেছিলেন, “আমি কখনও কোন শিক্ষার্থীকে যা বলিনি, আজ তোমাকে তা বলছি, তোমার নোট ভাল হয়েছে, এই নোট কাউকে দিবে না, নিজের ফল আগে নিজে ভোগ করবে।” আমি অনার্স ফাইনাল ইয়ার পরীক্ষার পরে প্রতীকী যুক্তিবিদ্যা প্রাইভেট পড়াতাম কিন্তু যখন মাস্টার্সের শিক্ষার্থী তখন প্রাইভেট পড়ানো বাদ দিতে চাইলে স্যার আমাকে বললেন, “আমি মনে করি তুমি একজন ভালো শিক্ষক, কাজেই তুমি অন্যকে পড়াও যাতে করে তুমি নিজেকে সমৃদ্ধ করতে পারবে।”স্যারের সেই প্রেরণায় আমি অনেক সাহস পেলাম নিজেকে তুলে ধরার, স্বপ্ন দেখতে শুরু করলাম বিসিএস দিয়ে স্যারের
মতই রাজশাহী কলেজের শিক্ষক হবার। আমার কাছে স্যার দর্শনের একটি বই সদৃশ আর আমি হলাম সেই
বইয়ের একটি পৃষ্ঠামাত্র।</p>
<p>২৪ তম বিসিএস ফরম পূরণ করতে স্যারের পরামর্শ চাইলে স্যার বললেন, “তুমি ১ম পছন্দ প্রশাসন ক্যাডার দাও, তিনি আরও বললেন, আমি এ যাবৎ দর্শন বিভাগের দু-একজন শিক্ষার্থীকে বিসিএস লিখিত পরীক্ষায় অংশগ্রহণ করতে দেখেছি কিন্তু অদ্যবধি রাজশাহী কলেজ, দর্শন বিভাগ হতে কেউ বিসিএস পরীক্ষায় চুড়ান্তভাবে উত্তীর্ণ হতে পারে নাই। কিন্তু আমার বিশ্বাস তুমি তা পারবে, কাজেই তুমি তা করে দেখাও তুমি পেরেছ।” আমি বললাম আমি ইনশাআল্লাহ যথাসাধ্য চেষ্টা করব আপনি আমাকে দোয়া করবেন তবে আমি ১ম পছন্দ প্রশাসন নয় শিক্ষা দিতে চাই, কেননা আমি আপনার মতন একজন শিক্ষক হতে চাই। স্যারের আপত্তি সত্বেও আমি ১ম পছন্দ শিক্ষা ক্যাডার দিলাম। যাই হোক স্যারের সেই অমেয় বাণী আমাকে অনেক প্রেরণা যুগিয়েছিল। আমি ২৪ তম বিসিএস প্রিলিমিনারী উত্তীর্ণ হলাম স্যার বললেন তুমি পারবে, ভালোমত চেষ্টা কর এরপরে লিখিত পরীক্ষায় উত্তীর্ণ হয়ে স্যারের বাসায় দেখা করতে গেলাম, স্যার বেশ খুশি হয়ে দোয়া করলেন, তুমি ভাইভা উত্তীর্ণ হতে পারবে। আমার ভাইভা পরীক্ষা খুব ভালো হয়েছিল এবং আমার বিশ্বাস হলো ইনশাআল্লাহ আমি উত্তীর্ণ হবো। আমি ভাইভা পরীক্ষা শেষ করে ঢাকা থেকেই স্যারকে ফোন দিলাম স্যার বললেন, ইনশাআল্লাহ তুমি উত্তীর্ণ হবে। আল্লাহর অশেষ রহমতে আমি ২৪ তম বিসিএস পরীক্ষায় চুড়ান্তভাবে উত্তীর্ণ হলাম, যার নির্দেশনায় যার প্রেরণায় যার স্নেহের পরশে আমি আজ ক্যাডার কর্মকর্তা হতে পেরেছি তিনি আমার কাছে আমার সক্রেটিস, তিনি আমার গুরু পারভেজ ইমাম স্যার।</p>
<p>স্যারের একান্ত ইচ্ছা ছিল আমার প্রথম পদায়ন যেন রাজশাহী কলেজে হয় কিন্তু সকল চাওয়া আর একসাথে পূরণ হবার নয় তাই বিধাতা আমার পদায়ন দিলেন নবাবগঞ্জ সরকারি কলেজ, চাঁপাইনবাবগঞ্জ। পরবর্তীতে স্যারের সান্নিধ্যে শিক্ষকতা করার জন্য রাজশাহী কলেজে বদলী হবার একাধিকবার চেষ্টা করেছি কিন্তু হয়নি। স্যার যখন সহযোগী অধ্যাপক পদে পদোন্নতি পেয়ে সরকারি হোসেন শহীদ সোহরাওয়ার্দী কলেজ, মাগুরায় পদায়ন পেলেন তখন আমি অত্যন্ত মর্মাহত হয়েছিলাম। এরপরে খুব অল্প সময়ের মধ্যেই স্যার রাজশাহী সরকারি মহিলা কলেজে বিভাগীয় প্রধান হিসেবে দর্শন বিভাগে বদলী হয়ে আসলেন। আমি একবার নবাবগঞ্জ সরকারি কলেজের অনার্স ৪র্থ বর্ষের শিক্ষার্থীদের ভাইভা পরীক্ষার কেন্দ্র ছিল রাজশাহী কলেজ, আমি আমার শিক্ষার্থীদের নিয়ে রাজশাহী কলেজে এসে দেখি আমার গুরু পারভেজ স্যার এবং আমার প্রিয় শিক্ষক দোলন ম্যাডাম বহিঃপরীক্ষক হিসেবে রাজশাহী কলেজে এসেছেন আমাকে দেখে স্যার বেশ খুশি হলেন। সেই ভাইভা পরীক্ষায় স্যার আমার শিক্ষার্থীদের মজা করে বলেছিলেন তোমরা আমার নাতি ছাত্র কেননা তোমার স্যার আমাদের ছাত্র। আমার শিক্ষার্থীরা সেদিন আমার গুরুকে সাক্ষাতে পেয়ে খুব উচ্ছাসিত হয়েছিল। তার কিছুদিন পরে আমি নিউ গভঃ ডিগ্রী কলেজ, রাজশাহীতে বদলী হয়ে আসলাম কিন্তু স্যারের সান্নিধ্যে আমার আর শিক্ষকতা করা হলো না। স্যার ২০১৪ সালে বরকতময় রমজান মাসের ১ম দিন ইফতার গ্রহণের পরপরই অসুস্থ হয়ে যান এবং সেদিন রাতেই স্যার না ফেরার দেশে পাড়ি
জমান। মহান আল্লাহ তাঁকে জান্নাতুল ফেরদৌস নসীব করুন, আমিন। আমি ২০১৫ সালে সহকারী অধ্যাপক হিসেবে রাজশাহী কলেজ, দর্শন বিভাগে যোগদান করে অদ্যবধি স্যারের অভাব ব্যাপকভাবে অনুভব করি। আমার কাছে স্যার একজন কিংবদন্তি, একজন সক্রেটিস হয়ে চিরকাল অমর হয়ে থাকবেন।</p>
<p>পারভেজ ইমাম স্যার কেবল দর্শনের একজন একনিষ্ঠ পাঠকই ছিলেন না বরং তিনি দর্শনের একজন প্রখ্যাত লেখক ছিলেন। তাঁর লেখা “প্রয়োগবাদের রুপরেখা” গ্রন্থটি ১৯৯৯ সালে প্রকাশিত হয় যা প্রয়োগবাদী দর্শনের ইতিহাসে এক অনন্য গ্রন্থ কেননা এই বইটি তখন ঢাকা বিশ্ববিদ্যালয়ের সিলেবাসের অন্তর্ভূক্ত হয়। “প্রয়োগবাদের রুপরেখা” গ্রন্থটি স্যার এমন আকর্ষনীয়ভাবে বিশ্লেষণধর্মী আলোচনা করেছেন যেটি আমার জানা মতে প্রয়োগবাদী দর্শনের অন্যতম গ্রন্থ। আমি একবার স্যারকে বলেছিলাম, “স্যার আপনার লেখা ‘প্রয়োগবাদের রুপরেখা’ গ্রন্থটি এমনভাবে আপনি লিখেছেন যেন একটি উপন্যাস কেননা একজন শিক্ষার্থী নোট করে পড়ার জন্য কোন লাইনটি বাদ দিবে তা নির্ধারন করা তার জন্য অত্যন্ত কঠিন হবে যেমনটি আমার ক্ষেত্রে হয়েছে।” স্যার মৃদু হেঁসে বলেছিলেন তাই নাকি, আমি কিন্তু বইটি লিখেছি শিক্ষক এবং শিক্ষার্থী উভয়ের জন্য। স্যারের লেখা দর্শনের অন্য একটি গ্রন্থ “হেগেলঃ জীবন ও দর্শন” যেটি প্রকাশিত হয় ২০০০ সালে যা হেগেলের দর্শনের ক্ষেত্রে এক অনন্য গ্রন্থ। স্যারের লেখা গ্রন্থ দুটি বর্তমানে বাজারে বহুল প্রচলিত গ্রন্থ হিসেবে বিবেচিত। </p>
<p>রাজশাহী সরকারি মহিলা কলেজের দর্শন বিভাগ হতে অনার্স পাস করে রাজশাহী কলেজ, দর্শন বিভাগ হতে মাস্টার্স করেছে এমন অনেক শিক্ষার্থী যেমন পারভেজ স্যারের শিক্ষার্থী ছিল ঠিক তেমনি তারা আমারও শিক্ষার্থী। কাজেই তাদের সাথে প্রায়ই স্যারের প্রসঙ্গে অনেক বিষয় নিয়ে যখন আলোচনা করতাম তখন আমার সাথে আমার অনেক শিক্ষার্থীও আবেগ প্রবণ হয়ে যেত, কারণ আমরা একইসূত্রে গাঁথা, একই গুরুর শীর্ষ। স্যারের সম্পর্কে লিখতে গিয়ে আমার অনেক কথা মনে পড়ে যায়, তাই ভাবছি এত অল্প কথায় পারভেজ স্যার সম্পর্কে আমার স্মৃতির পাতায় জমানো কথা আমি শেষ করতে পারলাম না। </p>
<p>আমার স্মৃতির পাতা হতে স্যারকে নিয়ে কিছু লিখতে গিয়ে আমি এতটাই আবেগ প্রবণ হয়েছি যে অনেকবার আমি চোখের পানি ধরে রাখতে পারি নাই। তিনি যে আমার গুরু, আমার স্বপ্নের কারিগর, মহান আল্লাহর রহমতে তাঁরই প্রেরণায় রাজশাহী কলেজ দর্শন বিভাগের শিক্ষার্থী হিসেবে অদ্যবধি আমিই একমাত্র ক্যাডার কর্মকর্তা হিসেবে ২৪ তম বিসিএস এর মাধ্যমে যোগদান করে বর্তমানে সহকারী অধ্যাপক হিসেবে রাজশাহী কলেজে কর্মরত আছি। পারভেজ ইমাম স্যার ছিলেন একজন প্রথিতযশা শিক্ষক, তিনি সর্বদা স্নেহপরায়ণ ভঙ্গিতে শিক্ষার্থীদের জ্ঞান বিতরণ করতেন। তিনি কখনও কোন শিক্ষার্থীকে বকা দিয়েছেন বলে আমার মনে পড়ে না। স্যারের ক্লাসে বেশিরভাগ শিক্ষার্থীরা সময়মত উপস্থিত থাকতেন এবং মনোযোগ দিয়ে সবাই স্যারের ক্লাস উপভোগ করতেন। আমার জানা মতে কেবল রাজশাহী কলেজের শিক্ষার্থীরা নয় বরং স্যারের অনেক সহকর্মী এবং রাজশাহী বিশ্ববিদ্যালয় ও ঢাকা বিশ্ববিদ্যালয়সহ দেশের বিভিন্ন কলেজ ও বিশ্ববিদ্যালয়ের দর্শন বিভাগের শিক্ষক তথা শিক্ষার্থীরাও স্যারের পান্ডিত্বের ভক্ত ছিলেন। তাইতো আমি গর্বিত, আমি পারভেজ ইমাম স্যারের শিক্ষার্থী ছিলাম। ফিদেল কাস্ত্রো যেমন বলেছিলেন, “আমি হিমালয় দেখেনি, দেখেছি বঙ্গবন্ধু শেখ মজিবুর রহমানকে” আমিও তেমনি বলে থাকি, “আমি সক্রেটিসকে দেখিনি, দেখেছি পারভেজ ইমাম স্যারকে”। আমি সর্বদা কামনা করি স্যারের আদর্শ ধারণ করে তাঁর
মতন করে আমার শিক্ষার্থীদের মাঝে যেন জ্ঞান বিতরণ করতে পারি। </p>
<p>পরিশেষে, মহান আল্লাহর নিকট আবারও দোয়া করছি তিনি আমার শিক্ষাগুরু, আমার স্বপ্নের কারিগর পারভেজ ইমাম স্যারকেসহ তাঁর পরিবারে যারা মৃত্যু বরণ করেছেন তাঁদের সকলকে সহজ হিসেবে জান্নাতুল ফেরদৌস দান করুন এবং তাঁর স্ত্রী, কন্যাসহ পরিবারের সকলকে রহমতের সহিত সুস্বাস্থ্য ও নেক হায়াত দান করুন। আমিন।</p>
</td>
</tr>
</table>
</body>
</html>
